---
layout: "@layouts/BlogLayout.astro"
title: Zakończenie prac nad grą - grupa Agile
excerpt: Przez cały dzień mieliśmy okazję pracować pod okiem doświadczonego
  specjalisty, który prowadził nas przez nasze pierwsze kroki w świecie
  profesjonalnego rozwoju oprogramowania metodą Agile.
publishDate: 2023-05-16T18:09:03.407Z
image: /images/img_7577.jpg
category: Praktyki
author: Małgorzata Stypa
tags:
  - praktyki
  - wiśniowa
  - eip
  - agile
  - pong
  - scrum
  - kanban
  - gry
  - programowanie
  - gryretro
  - pygame
  - python
---
Dzisiaj kontynuowaliśmy tworzenie gry typu Pong, wykorzystując w tym celu język Python z niezwykle przydatną biblioteką pygame.

Przez cały dzień mieliśmy okazję pracować pod okiem doświadczonego specjalisty, który prowadził nas przez nasze pierwsze kroki w świecie profesjonalnego rozwoju oprogramowania metodą Agile.

Pracę rozpoczęliśmy od krótkiego spotkania, w którym ustaliliśmy cele na ten dzień – zakończenie prac i zaprezentowanie na forum gotowego projektu gry.

Zgodnie z założeniami wybranej metody organizacji pracy, dzieliliśmy projekt na krótkie iteracje zwane sprintami. Każdy sprint, tak jak wczoraj, trwał około jednej godziny, po czym spotykaliśmy się, aby omówić nasze postępy i ustalić następne kroki. Swoją pracę opieraliśmy na tworzeniu najpierw prostszych rozwiązań, tak, by na koniec każdego sprinta móc zaprezentować funkcjonalny produkt końcowy, a w kolejnych iteracjach dalej udoskonalać i rozwijać swój kod i dodając coraz bardziej skomplikowane elementy.

Ta elastyczna forma pracy pozwoliła nam na szybkie i skuteczne reagowanie na zmieniające się warunki oraz bieżące wprowadzanie korekt i ulepszeń.

![](/images/img_20230516_095408.jpg)

Programowanie rozpoczęliśmy od opracowania podstawowych mechanizmów gry, takich jak ruchy paletką, odbijanie piłki i reagowanie na kolizje. Dzięki bibliotece pygame mogliśmy korzystać z gotowych narzędzi do obsługi grafiki, dźwięku i interakcji z użytkownikiem. Mimo iż byliśmy początkującymi programistami, dzięki współpracy i wzajemnej pomocy udało nam się szybko zaimplementować podstawowe elementy gry.

![](/images/346114534_604668838297133_3233965486175443343_n.png)

Projekt wzbogaciliśmy poprzez dodanie efektów dźwiękowych, muzyki i grafik, by wnieść do gry nieco więcej dynamiki i klimatu retro. Wtedy nasza gra zaczęła już nabierać prawdziwego charakteru. Udało nam się także umieścić w kodzie małego Easter Egga, który - nie tak łatwo, ale jednak - można znaleźć w ustawieniach.

Kiedy nasza gra Pong była już prawie gotowa, przyszedł czas na ostateczne testy i udoskonalenie wszelkich niedociągnięć. W tej fazie można było zauważyć wszechobecne napięcie, zaangażowanie i determinację, by wszystko zakończyć na czas. W ostatnich minutach naszej pracy, wszyscy z wypiekami na policzkach, próbowaliśmy znaleźć i naprawić wykryte błędy oraz zapewnić jak najlepsze doświadczenie użytkownika.

Po zakończeniu sprintów i przeprowadzeniu ostatnich testów, mieliśmy okazję zaprezentować swój projekt przed firmą. To był ogromny sukces dla naszej grupy, gdyż byliśmy odpowiedzialni za cały proces tworzenia gry - od koncepcji i projektowania po implementację i testowanie - i wywiązaliśmy się z tego całkiem nieźle. Można więc powiedzieć, że nasza rakieta z prostego prototypu wyewoluowała, by w końcu wystartować i odnieść sukces.

![](/images/346113378_205641015616213_3109242186375336404_n.png)

Nasz zespół przez cały czas wykazywał pełen entuzjazm i ducha współpracy – choć nie każdy z nas mógł pochwalić się ogromnymi umiejętnościami programistycznymi, na pewno nie zabrakło nam twórczych umysłów, które okazały się nieocenione w tworzeniu ciekawych rozwiązań w naszej grze.  

Te dwa dni pozwoliły nam zgłębić tajniki organizacji pracy metodą Agile, w szczególności w zakresie tworzenia gier komputerowych. Doświadczenie, które zdobyliśmy było niesamowicie inspirujące. Pozwoliło nam zrozumieć, jak ważne jest elastyczne podejście w projektowaniu oprogramowania i nie tylko oraz jak dużo można osiągnąć i nauczyć się, pracując w zespole.

Naszą grę możecie przetestować sami i ocenić wyniki naszej pracy :)

[<https://github.com/piotrek813/pong-wip/tree/main?fbclid=IwAR1ORFlxpPtfWd0bHYoU0kbLnBpD4GuqDvFfIDOIKaVpx_iN31iYvcmdZls>](<https://github.com/piotrek813/pong-wip/tree/main?fbclid=IwAR1ORFlxpPtfWd0bHYoU0kbLnBpD4GuqDvFfIDOIKaVpx_iN31iYvcmdZls>)