---
layout: "@layouts/BlogLayout.astro"
title: Produkcja gry PONG - grupa Agile
excerpt: Dzisiaj poznawaliśmy dwa różne podejścia do tworzenia projektów
  informatycznych. Mowa oczywiście o Agile (nowoczesna) i Waterfall (klasyczna).
  W celu głębszego poznania zalet i wad obydwu sposobów podzieliliśmy się na
  dwie zespoły.
publishDate: 2023-05-15T18:06:50.406Z
image: /images/img_7422.jpg
category: Praktyki
author: Piotr Smoliński i Maciek Królikiewicz
tags:
  - agile
  - pong
  - scrum
  - kanban
  - wiśniowa
  - eip
---
Dzisiaj poznawaliśmy dwa różne podejścia do tworzenia projektów informatycznych. Mowa oczywiście o Agile (nowoczesna) i Waterfall (klasyczna). W celu głębszego poznania zalet i wad obydwu sposobów podzieliliśmy się na dwie zespoły. Nasza grupa pod opieką Adriana Soji udała się do piwnicy firmy, gdzie nauczyliśmy się o agilowym sposobie pracy, polegającego na iteratywności, ścisłej współpracy zespołowej i możliwości szybkiej reakcji na zmiany. Nauczyliśmy się także o niezliczonych wadach podejścia tradycyjnego.

Po krótkiej przerwie rozpoczęliśmy pracę nad produkcją gry. Po pierwsze musieliśmy podjąć decyzję w jakim środowisku napiszemy program. Pomimo mocnej konkurencji od Unity, to Python, wraz z biblioteką pygame, wygrał w demokratycznych wyborach. Po instalacji środowiska programistycznego PyCharm zabraliśmy się do pracy.

Zgodnie ze scrum’owym podejściem naszą pracę podzieliliśmy na sprinty 🏃. Chociaż w rzeczywistości sprint trwa zwykle dwa tygodnie, u nas trwał zaledwie jedną godzinę. Wynikało to z faktu, iż pracujemy na prostą gierką - pong i chcieliśmy wyciągnąć jak najwięcej z naszego ograniczonego czasu.

Praca w oparciu o agile przebiegała płynnie. Na koniec dzisiejszego dnia mogliśmy pochwalić się działającym prototypem (tak prototyp ponga) i przepięknymi grafikami. Jutro zamierzamy ukończyć projekt i podzielić się jego rezultatami na naszym blogu.