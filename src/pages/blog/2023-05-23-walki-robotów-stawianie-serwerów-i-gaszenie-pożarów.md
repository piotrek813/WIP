---
layout: "@layouts/BlogLayout.astro"
title: Walki robotów, stawianie serwerów i gaszenie pożarów.
excerpt: Dzień zaczął się krótkim briefingiem na temat projektów zaproponowanych
  w ostatni piątek.
publishDate: 2023-05-22T12:43:10.911Z
image: /images/img_7980.jpg
category: Praktyki
author: Antoni Kucharczyk
tags:
  - praktyki
  - wiśniowa
  - eip
  - arduino
  - roboty
---
![](/images/img_7828.jpg)

Dzień zaczął się krótkim briefingiem na temat projektów zaproponowanych w ostatni piątek. Grupa wstępnie podzieliła się na serwerowców i inżynierów amatorów. Pierwsza zajęła się swoim sprzętem, a druga dostała wprowadzenie dotyczące dostępnych platform Battle Botów i podzieliła się na kolejne dwie drużyny, które wybrały swoich mechanicznych zawodników ze stołu. 

![](/images/img_7918.jpg)

![](/images/img_7852.jpg)

Dla nich większość dnia minęła na rozszyfrowywaniu prehistorycznego software’u i opanowywaniu zbuntowanych robotów. Udało nam się poniekąd zrozumieć te tajniki, ale robot jednej z drużyn miał dość okrutnych testów, więc samoistnie zjechał z biurka, a następnie lekkim dymem zasygnalizował spalenie swoich wnętrzności. Po stronie serwerowej bardziej spokojnie szło stawianie prywatnego serwera oraz próba wykorzystania jeszcze działających komponentów ze starego, spalonego sprzętu serwerowego (tym razem nie była to wina uczniów :)).

![](/images/img_7977.jpg)

![](/images/img_7925.jpg)