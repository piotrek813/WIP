---
layout: "@layouts/BlogLayout.astro"
title: Motywujące spotkanie z założycielem EIP i nasze programistyczne zmagania
excerpt: Dzisiejszy dzień rozpoczęliśmy od spotkania z Pawłem Prasułą -
  założycielem i CEO EIP Group. Na początku podzielił się z nami kilkoma
  anegdotami, które złożyły się na jego późniejszy sukces zawodowy.
date: 2023-05-12T17:06:53.505Z
image: /images/img_7294.jpg
category: Praktyki
author: Łukasz Jagiełło
tags:
  - praktyki
  - python
  - TEDx
  - programowanie
  - wiśniowa
  - eip
---
![](/images/img_7303.jpg)

Dzisiejszy dzień rozpoczęliśmy od spotkania z Pawłem Prasułą - założycielem i CEO EIP Group. Na początku podzielił się z nami kilkoma anegdotami, które złożyły się na jego późniejszy sukces zawodowy. Następnie z ogromnym zaangażowaniem i pasją do wykonywanej pracy, opowiedział nam o firmach wchodzących w skład EIP Group oraz ich głównych obszarach. Na koniec wspólnie obejrzeliśmy niezwykle motywującego TEDxa, autorstwa Jacka Walkiewicza.

![](/images/img_7324.jpg)

![](/images/img_7332.jpg)

Po krótkiej przerwie nasza grupa stanęła przed kolejnym wyzwaniem - w oparciu o szablon dokumentu i listę osób mieliśmy stworzyć program, który wygeneruje dla każdej osoby indywidualny plik z przygotowanego wcześniej szablonu w programie Word. Większość z nas użyła w tym celu dobrze znanego nam Pythona, aczkolwiek znalazła się też osoba, która ku zaskoczeniu wielu stworzyła go w oparciu o Bash. Choć niektóre projekty były do siebie podobne, każdy z nas napisał program na swój własny sposób, toteż dzieląc się na forum wynikami naszej pracy, mogliśmy odkryć nieznane nam wcześniej rozwiązania i biblioteki.

![](/images/img_7349.jpg)