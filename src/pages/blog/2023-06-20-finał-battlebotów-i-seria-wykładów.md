---
layout: "@layouts/BlogLayout.astro"
title: Finał BattleBotów i seria wykładów
excerpt: Dziś Robert ogłosił ostateczne rozstrzygnięcie zawodów robotów.
  Wszystkie drużyny ruszyły do ostatnich poprawek i testów, które jak zwykle
  ukazały niespodzianki chowane przez boty, jak ciągłe gubienie kół przez bota
  jednej z drużyn. Gdy wszyscy byli już gotowi, zebrano zawodników na tor i
  maszyny ruszyły
publishDate: 2023-06-20T13:10:57.129Z
image: /images/1687175567273.jpg
category: Praktyki
author: Bartek Kozłowski, Antek Kucharczyk
tags:
  - praktyki, wiśniowa, eip
---
Dziś Robert ogłosił ostateczne rozstrzygnięcie zawodów robotów. Wszystkie drużyny ruszyły do ostatnich poprawek i testów, które jak zwykle ukazały niespodzianki chowane przez boty, takie jak ciągłe gubienie kół przez bota jednej z drużyn, czy rozłączające się kabelki. Gdy wszyscy byli już gotowi, zebrano zawodników na tor i maszyny ruszyły. “Bateriożercom” jak zwykle poszło przyzwoicie, natomiast prawdziwe zaskoczenie przyniosły pozostałe drużyny. Bot Maćka i Olka - mimo wysokiej ambicji jego twórców - wielokrotnie uciekał z trasy, a niespodziewany czarny koń zawodów przejechał trasę perfekcyjnie już za drugim podejściem, a trzecią rundę zakończył rekordowym wynikiem 57s.

Po zawodach przyszedł czas, by trochę uspokoić emocje i tak zaczął się pierwszy wykład prowadzony przez firmę Veeam, tworzącą kopie zapasowe dla firm. Jej przedstawiciele nauczyli nas o wartości backup’ów w biznesie oraz wspomnieli co nieco o rynkowym znaczeniu samej spółki. Po krótkiej przerwie na kawę, przyszedł czas na wykład pana Macieja Bartkowskiego, który opowiadał nam o tajnikach testów penetracyjnych. Temat hackerstwa i cybersecurity okazał się na tyle ciekawy, że tym razem Morfeusz nie zebrał swego żniwa. Dzięki panu Maćkowi poznaliśmy granice White Hat Hakerów i możliwości tych niebezpiecznych - Black Hat Hakerów, a także różne narzędzia używane w hackingu.

![](/images/1687264942339.jpg)

Na koniec dnia przygotowywaliśmy się na kilka ostatnich przejazdów bota Maćka i Olka, którzy liczyli na poprawę swojej pozycji w rankingu. Choć udało im się poprawić swój czas, podium nie zostało zachwiane. Wszyscy musieli pogodzić się z inżynieryjną dominacją "Figlarza Bugiego" - zadręczonego testami i poprawkami bota Bartka i Antka. Ostateczne wyniki zawodów to:

1. “Figlarz Bugiego” - Bartek i Antek z czasem 57s
2. “Bateriożerny” - Adam, Wiktor, Małgosia i Piotrek z czasem 1min 8s
3. Olek i Maciek z czasem 1min 17s